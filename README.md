# Project 1 @cmda-minor-web · 2018-2019

## Zoek in de de collectie van de OBA

Het project vindt plaats bij de Centrale OBA. Maandagochtend is om 10.00 uur de kickoff, vrijdag zijn de presentaties van de resultaten. In een week bouwt iedere student een eigen prototype dat bezoekers kan helpen om items uit de OBA collectie te vinden. Technieken geleerd bij [CSS to the Rescue](https://github.com/cmda-minor-web/css-to-the-rescue-1819) en [Web App from Scratch](https://github.com/cmda-minor-web/web-app-from-scratch-1819) worden toegepast bij het bouwen van de de prototypes.

## Programma
We verzamelen maandagochtend om 09.45 op de 1e verdieping van de Centrale OBA, [Oosterdokskade 143](https://www.google.com/maps/place/OBA+library+of+Amsterdam/@52.3756983,4.9082087,15z/data=!4m2!3m1!1s0x0:0x6b97f693e6ecb494?ved=2ahUKEwioo6OrzubgAhWLNOwKHR6KDQgQ_BIwCnoECAYQCA).

## Werkwijze en Criteria
### Werkwijze
Full-time week werken aan (technisch) bewijzen van een concept-idee. Vrijdag is de pitch! Student laat zien dat hij/zij de vakken [CSS to the Rescue](https://github.com/cmda-minor-web/css-to-the-rescue-1819) en [Web App from Scratch](https://github.com/cmda-minor-web/web-app-from-scratch-1819) begrijpt en beheerst.

Iedere dag zijn er coaches aanwezig voor coaching en feedback. We sluiten de dag af met een stand up, om de status door te spreken. Waar ben je mee bezig? Loop je ergens vast of heb je hulp nodig? Waar sta je?

### Beoordeling
Tijdens de beoordeling krijg je feedback op het resultaat en op je functioneren. De vakdocenten kijken naar je code en beoordelen In hoeverre je in het project laten zien dat je de bijhorende vakken beheerst en goed hebt toegepast. Lifely is geïnteresseerd in hoeverre je oplossing voldoet aan de eisen die zijzelf stellen aan hun producten. Misschien laat je wel wat zien waar ze zelf nog niet aan gedacht hebben?

Het project telt als AVV mee met de Meesterproef.

### Feedback over functioneren
Je hebt een leergierig, gedreven en zelfredzame houding nodig om de minor te kunnen halen. Welke vaardigheden heb je laten zien? Onderzoekend vermogen? Creativiteit? Conceptueel? In hoeverre komen je houding en verworven vaardigheden overeen met wat een frontender in de praktijk nodig heeft?

### Feedback over Web App from Scratch
In het vak [Web App from Scratch](https://github.com/cmda-minor-web/web-app-from-scratch-1819) heb je geleerd een web app te maken zonder frameworks of onnodige libraries, dus zoveel mogelijk met native HTML, CSS & JavaScript. Het eindproduct is een modulair opgezet prototype voor een single page web app. Data wordt opgehaald uit een externe API, waar nodig gemanipuleerd en vervolgens getoond in de Web App. Je leert hoe structuur aan te brengen in je code en hoe je hiermee 'from scratch' een web app kan maken.

### Feedback over CSS to the Rescue
In het vak [CSS to the Rescue](https://github.com/cmda-minor-web/css-to-the-rescue-1819) heb je geleerd over de (brede) scope van CSS, over Progressive Enhancement, de _cascase_, _inheritance_ en _specifity_. Het is belangrijk om deze basisprincipes van CSS goed te begrijpen. Niet alleen op praktisch niveau, ook op experimenteel niveau. Zonder goed begrip van de basisprincipes is CSS magisch en weird. Met een goed begrip heb je CSS onder controle en kan je het laten doen wat jij wil. En dat is nodig om webpagina’s vorm te geven met attention to detail; webpagina’s waar mensen blij van worden.

### Oplevering & criteria
- Presentatie met je bevindingen bij de OBA. 
- Github met je code en readme.

